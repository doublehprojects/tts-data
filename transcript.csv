filename,text
audio1.wav,ၵမ်ႉလူးၵဝ်ထၢမ်ၶိူဝ် ႁဝ်းမႃးတီႈလွႆလႅမ်ၼႆႉႁဝ်းမႃးႁဵတ်းႁင် မႃးၶိုၼ်ႈႁဵၼ်းၼၼ်ႉၼႃႇ
audio2.wav,ယၢမ်းၸမ်ႁူဝ်ၶမ်ႈၼၼ်ႉ ႁဵတ်းႁႂ်ႈတွမ်ႇမဵတ်ႉၼမ်ႉၾူၼ် ဢၼ်တိုၵ်ႉၵိုတ်းၸပ်းဝႆႉယူႇၸွမ်းတူၼ်ႈမႆႉပၢႆတွၵ်ႇ ၸွမ်းဝႆမွၵ်ႇဝႆမၢၵ်ႇၸိူဝ်းၼၼ်ႉ
audio3.wav,ဝဵင်းလၢႆးၶႃႈ၊ ဝဵင်းမိူင်းၼၢင်းလႄႈဝဵင်းပၢင်လူင်ၼႆသေ တၢင်းသဵင်ႈၼႆႉ လုၵ်ႈႁဵၼ်းၸၼ်ႉသဵပ်းၶဝ် တေမီးယူႇသိပ်းသီႇၵေႃႉ
audio4.wav,ႁွမ်ႁွမ်ၵေႃႈ ဢမ်ႇၸၢင်ႈႁဵတ်းၸိူင်ႉႁိုဝ်သေ လႆႈလၢတ်ႈၵႂႃႇဝႃႈ မီးလွင်ႈၶႂ်ႈထူပ်းတၢင်းၽႂ်ၶႃႈ ဢေႃ ႁဝ်းၵေႃႈ တေမႃးၶိုၼ်ႈႁဵၼ်းတီႈၼႂ်ႈယဝ်ႉ ၽုၺ်ႇပၼ်ၽၵ်းတူႁဝ်းဢိတ်ႉၼိုင်ႈလႄႈ
audio5.wav,ဝဵင်းလွႆလႅမ်ၼႆႉ ပဵၼ်ဝဵင်းဢၼ်ယႃႇသီႇဢုတုၾႃႉၾူၼ်ၽဵင်ႇပဵင်းၵၼ်လီ ဢမ်ႇၵတ်းပူၼ်ႉဢမ်ႇမႆႈပူၼ်ႉလႄႈယူႇသဝ်းငၢႆႈလူမ်ၸႂ်ၼႃႇ
audio6.wav,မီးၵူၼ်းၵူႈၸၢဝ်းၶိူဝ်းယူႇသဝ်းထင်ဝႆႉ ဢုမ်ႇမႆႉပႃႇပႅၵ်ႇၶဵဝ်ဢွၼ်ႇၶဝ်ၵေႃႈလွမ်ႉႁွပ်ႈဝဵင်းဝႆႉ
audio7.wav,ၸွမ်းတူၺ်းႁူတ်ႈသၼ်လွႆၵေႃႈ လႆႈႁၼ်ပီႈၼွင်ႉတႆးလႄႈပီႈၼွင်ႉပဢူဝ်းၶဝ်
audio8.wav,ၽုၵ်ႇတူၼ်ႈတွင်ႇမၼ်တူၼ်ႈတွင်ယႃႈ လႆႈႁၼ်ပဵၼ်တႅဝ်းပဵၼ်တႅဝ်းလႄႈႁၢင်ႈလီတႃဝႆႉၵူႈပၢၵ်ႈၵူႈၽၢႆႇ
audio9.wav,ဝၢႆႇမုင်ႈတူၺ်းၼႃႈဝၼ်းတူၵ်းၼႆၵေႃႈ လႆႈႁၼ်ယွတ်ႈပၢႆလွႆလႅမ်ၶဵဝ်သွမ်ႇဢိုမ်ႈၸီးၾႃႉလူင်ဝႆႉ 
audio10.wav,ဝဵင်းလွႆလႅမ်ၼႆႉပဵၼ်ဝဵင်းဢၼ်ႁၢင်ႈလီလူၺ်ႈသၽႃႇဝႃႉမိူင်းလွႆႁဝ်း ပဵၼ်ဝဵင်းဢၼ်ၵူၼ်းၵႃႉပဵၼ်ဝဵင်းဢၼ်ၵူၼ်းၵႃႉၵေႃႈၵိုၼ်း
audio11.wav,ၵူၼ်းမီးငိုၼ်းၶဝ်ၵေႃႈၶွၼ်ႈၼမ် ယူႇဢိူမ်ႈၸမ်တိတ်းၸပ်းဝႆႉဝဵင်းပၢင်လူင် ဝဵင်းၼမ်ႉၸၢင်လႄႈ ဝဵင်းမိူင်းပွၼ်
audio12.wav,ပဵၼ်တီႈဢၼ်ဢွၼ်ႇယိင်းဢွၼ်ႇၸၢႆး ႁၢတ်ႈႁၢႆးသႅၼ်းႁူၼ်ႈမႂ်ႇၶဝ် မႃးသွၼ်ႁဵၼ်းဢဝ်လိၵ်ႈလၢႆးပၢႆးပိင်ႇၺႃႇၼၼ်ႉယဝ်ႉ
audio13.wav,ၼႂ်းၵႃႈလုၵ်ႈႁဵၼ်းၸိူဝ်းမႃးယူႇသဝ်းၶိုၼ်ႈႁဵၼ်းဝႆႉၼႂ်းဝဵင်းလွႆလႅမ်ၼႆႉ တေမီးလုၵ်ႈႁဵၼ်းၸၼ်ႉသုင်ၶဝ်ၸုမ်းၼိုင်ႈ 
audio14.wav,ဢၼ်လႆႈမႃးၶၢတ်ႇယူႇသဝ်းတီႈဢွင်ႈသဝ်းလုၵ်ႈႁဵၼ်း ဢၼ်ပဵၼ်တီႈႁိူၼ်းလုၵ်းၸၢႆးလႄႈပႃႈငိုၼ်းသႂ်ၶဝ် ပွၵ်ႉမၢႆသီႇ ဝဵင်းလွႆလႅမ်ၼၼ်ႉယူႇ
audio15.wav,ထႅင်ႈၼိုင်ႈဝူင်ႈၵူၺ်းတေပိုတ်ႇႁူင်းႁဵၼ်းယဝ်ႉလႄႈလုၵ်ႈႁဵၼ်းၵဝ်ႇလုၵ်ႈႁဵၼ်းမႂ်ႇၶဝ်
audio16.wav,ဢွၼ်ၵၼ်လေႇႁႃသိုဝ်ႉၶူဝ်းၶွင် လႄႈ ၶိူင်ႈၸႂ်ႉတိုဝ်းၶဝ်ယူႇၼႂ်းၵၢတ်ႇၼၼ်ႉ မူၼ်ႈမူၼ်ႈသိူဝ်းသိူဝ်းဝႆႉယူႇ
audio17.wav,ႁူင်းႁဵၼ်းတေပိုတ်ႇယဝ်ႉလႄႈ လုၵ်ႈႁဵၼ်းၶဝ်ဢၼ်ၽႅဝ်ဝႆႉၵေႃႈမီးဢၼ်ဢမ်ႇပႆၽႅဝ်ၵေႃႈမီး ပႂ်ႉဝၼ်းၶိုၼ်ႈႁူင်းႁဵၼ်းသေႁူမ်ၸူမ်းဝႆႉထႃႈယူႇ
audio18.wav,ၵူၺ်းမီးၸၢႆးသႅင်ႁိူင်းမိူင်းၼွင်တႄႉ ယွၼ်ႉမီးၼႃႈၵၼ်လူဝ်ႇၵႂႃႇသိုဝ်ႉ ၵုၼ်ႇၵႃႉၶူဝ်းၶၢႆၸွမ်းမႄႈၶဝ်တီႈဝဵင်းတူၼ်ႈတီးၼႆလႄႈ
audio19.wav,ပူၼ်ႉဝဵင်းလွႆလႅမ်သေ ၶိုၼ်ႈၵႂႃႇတီႈတူၼ်ႈတီးၵမ်းလဵဝ် ဝၢႆးၼၼ်ႉယဝ်ႉသၢမ်ဝၼ်းၼႆမၼ်းၸၢႆး ၸင်ႇပွၵ်ႈမႃးတီႈတႆးၵေႃႉမၼ်း
audio20.wav,ၸၢႆးၶမ်းမိူင်းလႄႈ ၸၢႆးႁၼ်ၶိူဝ်းၶဝ်ဢၼ်လုၵ်ႉတီႈဝဵင်းမိူင်းၼွင်မႃးၸွမ်းၵၼ်တႃႇၶိုၼ်ႈႁဵၼ်းၼၼ်ႉယူႇ
audio21.wav,တီႈႁိူၼ်းလုင်းၸၢႆးလႄႈပႃႈငိုၼ်းသႂ်ၶဝ်ၼၼ်ႉ လိူဝ်သေလုၵ်ႈႁဵၼ်းဝဵင်းမိူင်းၼွင်ၶဝ်သၢမ်ၵေႃႉယဝ်ႉ မီးထႅင်ႈလုၵ်ႈႁဵၼ်းဝဵင်းမွၵ်ႇမႆႇ၊ ဝဵင်းမိူင်းၼၢႆး
audio22.wav,ဝၢႆးႁႃႇၽူၼ်ဢွၼ်ႇတူၵ်းယၢမ်းၵႅပ်ႉၵမ်းၼိုင်ႈဢမ်ႇပေႃးႁိုင်သင်ၼၼ်ႉ ၼႃႈၾႃႉၼႃႈမိူင်းၵေႃႈၶိုၼ်းပိူင်းပၢင်ႇသႂ်မႃးသေ
audio23.wav,သၢႆလႅင်းလုၵ်ႈဝၼ်းပႆႇတၼ်းလပ်ႉလွႆၶဝ်းၵႂႃႇၼၼ်ႉလႆႈထွင်ႇႁိူဝ်ႈပၼ်လူင်းမႃး
audio24.wav,ၸွမ်းပႆတူၼ်ႈယိူဝ်ႈယႃႈဢွၼ်ႇၶဝ်ၸိူဝ်းၼၼ်ႉၶဵဝ်ၸိုမ်ႉယၢမ်းလီမီးသီဢွၵ်ႇမပ်ႈႁိူဝ်ႈမႃးထႅင်ႈပဵၼ်ၶၢဝ်းႁိုဝ်ႉႁူဝ်ၽူၼ်ၸိူင်ႉၼႆ
audio25.wav,ပဵၼ်ယၢမ်းဢၼ်ၸႂ်တိုၼ်တဵၼ်ႈၽူင်ႉပိဝ်တႃႇၼုမ်ႇယိင်းၼုမ်ႇၸၢႆးၶဝ်ၸိူဝ်းဢၼ်တေလႆႈၶိုၼ်ႈႁဵၼ်းၼၼ်ႉယူႇ
audio26.wav,ဝၼ်းၼၼ်ႉၸမ်ႉပႃႈငိုၼ်းသႂ်ၸင်ႇႁႂ်ႈ ႁွမ်ႁွမ် ၵေႃႉဢၼ်ပဵၼ်လုၵ်ႈႁဵၼ်းမႂ်ႇလုၵ်ႉမႃးတီႈပၢင်လူင်ၼၼ်ႉ
audio27.wav,ႁႂ်ႈၵႂႃႇၵႅပ်းမွၵ်ႇၶဝ်ႈတႅၵ်ႇ ဢၼ်မႅၼ်ႈၽွင်းတိုၵ်ႉၵီႈႁွမ်ႁပ်ႉတွၼ်ႈၼႃႈၽၵ်းတူဝႂၢင်းၼၼ်ႉယဝ်ႉ
audio28.wav,ႁွမ်ႁွမ်ၵေႃႈလႆႈဢဝ်တင်းပၼ်ႉငိုၼ်းဢွၼ်ႇသေလူင်းႁိူၼ်းၵႂႃႇတႃႇတေၵႅပ်းမွၵ်ႇၶဝ်ႈတႅၵ်ႇဢွၼ်ႇၼၼ်ႉၼႆယူႇ
audio29.wav,ယွၼ်ႉႁွမ်ႁွမ်ၵေႃႈပဵၼ်ၼၢင်းယိင်းဢၼ်သူင်မိုတ်ႈမွၵ်ႇလိူဝ်သေဢူၺ်းၵေႃႉတင်ႇၵေႃႉလႄႈဢူၺ်းၵေႃႉၶဝ်လႆႈတၢင်ႇၸိုဝ်ႈလဵၼ်ႈပၼ်မၼ်းဝႃႈ ႁွမ်ႁွမ်ၼႆယူႇ
audio30.wav,ယၢမ်းဢၼ်ႁွမ်ႁွမ်တိုၵ်ႉၵႅပ်းမွၵ်ႇယူႇၼၼ်ႉမၢင်လူင်ႇၵေႃႈမၼ်းၼၢင်းဢဝ်မႃးပၵ်းသႂ်ႇတီႈၶူၼ်ႁူဝ်မၼ်း ႁွမ်ႁွမ်ၼႆႉပဵၼ်ၼၢင်းယိင်းဢၼ်ႁၢင်ႈလီၽၢင်ငၢမ်း
audio31.wav,မီးၶူၼ်ႁူဝ်ယၢဝ်းလူင်းပဵင်းဢႅဝ် ပဵင်းၵုမ်ႇ ၽိဝ်ၼိူဝ်ႉၼင်ၵေႃႈၼုမ်ႇၼူၼ်းႁၢင်ႈလီ ပဵၼ်ၵူၼ်းဢႅဝ်ၶႅဝ်ႉႁီး
audio32.wav,မီးတၢင်းၵႅမ်ႈလွၵ်းဢွၼ်ႇသေ ဢမ်ႇပွၵ်းဢမ်ႇသုင်ပူၼ်ႉ ၼႃႈၽၢၵ်ႇဝၢတ်ႈၵၢင်းသဵမ်ႈ ယဵမ်ႈယၵ်ႉၽၢႆႇလႂ်ၵေႃႈ တေႃႈဢမ်ႇမီးတီႈသေႉတီႈၼေး
audio33.wav,ပဵၼ်တီႈသီႈၵေႉႁေႈတႃ တွၼ်ႈတႃႇၵူၼ်းယိင်းၶဝ်ၼင်ႇၵၼ်ယူႇ ၽႂ်ႁၼ်ၵေႃႉယွင်ႈဢၢမ်းလွင်ႈတၢင်းႁၢင်ႈလီဢွၼ်ႇႁွမ်ႁွမ်ၼၼ်ႉ
audio34.wav,မွၵ်ႇမၢင်လူင်ႇၼႆမၼ်းၼၢင်းပိတ်းဢမ်ႇထိုင်လႆႈလႄႈ လႆႈလုတ်ႈမိုဝ်းၵႂႃႇၵေႃႈမီး မၼ်းၼၢင်းၼုင်ႈတင်းသိၼ်ႈသွမ်ႇၼုမ်ႇသေ
audio35.wav,သိူဝ်ႈႁတ်ႉၶႅၼ်ပွတ်းသီၶဵဝ်လိူင် ထႅင်ႈပၼ်တၢင်းႁၢင်ႈလီၸွမ်းၽိဝ်ၼိူဝ်ႉၼင်ၶၢဝ်လိူင်ဢွၼ်ႇမၼ်းၼၢင်းၼၼ်ႉထူၼ်ႈ
audio36.wav,မၢင်ၵမ်းယွၼ်ႉလူင်ႇမွၵ်ႇၶဝ်ယူႇသုင်လႄႈ မၼ်းၼၢင်းလႆႈယိုတ်ႈတူဝ်ယိုတ်ႈၶႅၼ်သေ ဝႅၼ်ဢဝ်ပဵၼ်ၵမ်းပဵၼ်ၵမ်း
audio37.wav,မိူဝ်ႈယၢမ်းၼင်ႇၼၼ် ၶူၼ်ႁူဝ်လမ်ဢွၼ်ႇမၼ်းၼၢင်းၼၼ်ႉ ၽူင်ႉပိဝ်ၸွမ်းလူမ်းယူႇ သၢႆလႅင်းဝၼ်းဢွၼ်ႇဢၼ်တိုၵ်ႉၵိူင်းလူင်းတၢင်ႇႁူဝ်လွႆၼၼ်ႉၵေႃႈ
audio38.wav,မိူဝ်ႈယၢမ်းၼင်ႇၼၼ် ၶူၼ်ႁူဝ်လမ်ဢွၼ်ႇမၼ်းၼၢင်းၼၼ်ႉ ၽူင်ႉပိဝ်ၸွမ်းလူမ်းယူႇ သၢႆလႅင်းဝၼ်းဢွၼ်ႇဢၼ်တိုၵ်ႉၵိူင်းလူင်းတၢင်ႇႁူဝ်လွႆၼၼ်ႉၵေႃႈ
audio39.wav,လႆႈထွင်ႇလတ်းၽၢၼ်ႇၼႂ်းၵေႈယွတ်ႈမႆႉဝႂ်မွၵ်ႇၸိူဝ်းၼၼ်ႉသေ ထွင်ႇသႂ်ႇတူဝ်ၶိင်းမၼ်းၼၢင်းထႅင်ႈလႄႈ ထႅင်ႈပၼ်တၢင်းႁၢင်ႈလီတူဝ်ၶိင်းၸိုၼ်ႈပွတ်ႇမွၼ်းလဝ်းဢွၼ်ႇႁွမ်ႁွမ်မႃးတေႉယဝ်ႉ
audio40.wav,ယွၼ်ႉမၼ်းၼၢင်းၵုမ်ႇၵဵပ်းမွၵ်ႇသေ သိူဝ်းၸႂ်မူၼ်ႈၸႂ်ယူႇၼၼ်ႉလႄႈ ဢမ်ႇတၼ်းၾၢင်ႉသတိသေ ဢမ်ႇတၼ်းတူၺ်းမႅၼ်ႉႁိမ်းႁွမ်းဝႃႈမီးၽႂ်မႃး
audio41.wav,မိူဝ်ႈမွၵ်ႇၶဝ်ႈတႅၵ်ႇဢၼ်ၵဵပ်းဝႆႉၼၼ်ႉတဵမ်ပၢၼ်ႉငိုၼ်းလႄႈ ယၢမ်းႁွမ်ႁွမ်တိုၵ်ႉဢၢင်ႈၵူမ်ႈဢဝ်ပၢၼ်ႉမွၵ်ႇၼၼ်ႉ
audio42.wav,လႆႈၵိုင်ႉၵၢင်ႉႁၼ်ၵွင်ႉငဝ်းလမ်လမ်ၸၢႆးသႅင်ႁိူင်း ဢၼ်သၢႆလႅတ်ႇထွင်ႇၶဝ်ႈမႃးၼႂ်းၵေႈဝွင်ႇႁူးၽၵ်းတူမႆႉပႅၼ်ႈၼၼ်ႉလႄႈ မၼ်းၼၢင်းတၢ်းတူၵ်းၸႂ်သေ
audio43.wav,လွမ်မုင်ႈသူင်ႇသၢႆတႃၵႂႃႇၸူးတီႈၸဝ်ႈၵွင်ႉငဝ်းၼၼ်ႉယူႇ သၢႆတႃဢၼ်လုၵ်ႉႁိူဝ်ႈ ႁူၺ်ႇတႃဢၼ်လမ်လမ်ၸိုမ်ႉယမ်း
audio44.wav,ၼင်ႇတႃလုၵ်ႈၵႂၢင်ၶမ်းလႄႈ ဢိၵ်ႇတင်းမွႆတႃဢၼ်မွင်ႉမွင်ႉဢွၼ်ႇသေယၵ်ႉတူၺ်းမႃးၼၼ်ႉ ၸၢႆးသႅင်ႁိူင်းႁဝ်းတိုၼ်းဢမ်ႇမီးႁႅင်းသူႈလႆႈ
audio45.wav,တႃႇတေႁွင်ႉႁႂ်ႈႁွမ်ႁွမ်မႃးၽုၺ်ႇပၼ်ၽၵ်းတူၼၼ်ႉၵေႃႈ တေႃႈမၼ်းၸၢႆးပေႃးလိုမ်းၵႂႃႇပႅတ်ႈၵမ်းၼိုင်ႈသေ ဝၢႆႇၼႃႈၵႂႃႇတၢင်ႇၽၢႆႇယူႇ
audio46.wav,ယွၼ်ႉမၼ်းၸၢႆးၺိၼ်းဢၢႆလႄႈတူၵ်းၸႂ် ပႃးလူၺ်ႈတၢင်းၵဵင်ၸႂ် ယွၼ်ႉမၼ်းၸၢႆးၵုမ်ႇမိုင်ႉၸုၵ်းတူၺ်းႁွမ်ႁွမ်တၢင်းႁိုင်ယူႇလႄႈ မၼ်းၸၢႆးလႆႈၺိၼ်းဢၢႆသေတူၵ်းၸႂ်ၵႂႃႇယူႇ
audio47.wav,ဢေႃႈ ပဵၼ်တႆးၵေႃႉၵၼ်တင်း ၸၢႆးႁၢၼ်ၶိူဝ်းမိူင်းၼွင်ၶဝ်ၶႃႈႁႃႉ ၸႂ်ႈဢေႃႈ မၼ်းၸၢႆးလၢတ်ႈၼင်ႇၼၼ်ယဝ်ႉၶဝ်ႈဝၢင်းၽၵ်းတူမႃး
audio48.wav,မၼ်းၸၢႆးပဵၼ်ၵေႃႉၶိုၼ်းၶတ်းၽၵ်းတူသေ လၢတ်ႈၵႂၢမ်းၶွပ်ႈၸႂ်ၸူးႁွမ်ႁွမ်ယူႇ
audio49.wav,မၼ်းၸၢႆးပႆပူၼ်ႉႁွမ်ႁွမ်သေ လတ်းၵႂႃႇၸူးႁွင်ႈၼွၼ်းတီႈလုၵ်ႈႁဵၼ်းၸၢႆးၶဝ်ၼၼ်ႉၵမ်းလဵဝ်ယူႇ
audio50.wav,တူၼ်ႈမွၵ်ႇၵွၼ်ဢွၼ်ႇၶဝ်ၵေႃႈ ထႅင်ႈႁႅင်းတၢင်းႁၢင်ႈလီ ဝဵင်းလွႆလႅမ်ၼႆႉ ႁႂ်ႈမၼ်းႁၢင်ႈလီတႃၽီ ႁၢင်ႈလီတႃၵူၼ်းတႄႉတႄႉယဝ်ႉ
audio51.wav,ဢုပ်ႇသူပ်းယႂ်ႇသဵင်လူင် ၶိူဝ်ပေႃးဢမ်ႇဢၢႆၽီဢၢႆၵူၼ်း
audio52.wav,မၼ်းပဵၼ်သင်လႃႇ
audio53.wav,ယွၼ်ႉႁူဝ်ၵူႇတီႈၼွၼ်းၸၢႆးၶမ်းမိူင်း၊ ၸၢႆးႁၢၼ်ၶိူဝ်းလႄႈ ၸၢႆးသႅင်ႁိူင်းၶဝ်သၢမ်ၵေႃႉၼႆႉ
audio54.wav,တီႈႁွင်ႈၼွၼ်းၵူၼ်းၸၢႆးၶဝ်ၼၼ်ႉ မီးလုၵ်ႈႁဵၼ်းတၢင်းသဵင်ႈပႅတ်ႇၵေႃႉၼွၼ်းၼိူဝ်ၵူႇၽႂ်မၼ်း ဢဝ်ပၢႆတိၼ်ၶဝ်တေႃႇၵၼ်ဝႆႉ 
audio55.wav,ဝၢႆႇၸူးၽၵ်းတူတၢင်းၶဝ်ႈၵႂႃႇၼၼ်ႉ မိူဝ်ႈဢၼ်ၸၢႆးသႅင်မိူင်းပေႃးမႃးထိုင်တီႈ ၽၵ်း
audio56.wav,တူ ႁူဝ်ၵူႇတီႈၼွၼ်းယဝ်ႉၼၼ်ႉၵေႃႈ ၸၢႆးႁၢၼ်ၶိူဝ်းလႄႈၸၢႆးၶမ်းမိူင်းတႄႉဢမ်ႇပႆႇႁၼ်မႅၼ်ႈမၼ်း
audio57.wav,ၶႃၵုမ်ဝၢႆႇၼႃႈၸူးၵၼ်သေ ဢုပ်ႇၵၼ်သူပ်းယႂ်ႇသဵင်လူင်ပေႃးပၼ်းၵႂႃႇသဵင်ႈ လႆႈငိၼ်းၶႃႈဢုပ်ႇၵၼ်ဝႃႈ
audio58.wav,ၶမ်းမိူင်း ပီၼႆႉတီႈႁိူၼ်းၼႆႉမီးၵူၼ်းမႃးယူႇမႂ်ႇလၢႆၵေႃႉမႃႈ
audio59.wav,မႃးထႅင်ႈလုၵ်ႈႁဵၼ်းယိင်းပၢင်လူင်ထႅင်ႈသွင်ၵေႃႉ ဢၼ်ႁႃးၵႂႃႇတၵ်ႉမိူဝ်းဝႃးၼၼ်ႉၵူၺ်းဢမ်ႇၸႂ်ႈၼႄႇ ၸႂ်ႈဢိူဝ်ႈ
audio60.wav,ၵူၺ်းၼႃႇဢၼ်ၵဝ်ၶႆႈဝႃႈတႄႉမီးထႅင်ႈမဵဝ်းဢိူဝ်မႂ်း လွင်ႈသင်လႃႇႁၢၼ်ၶိူဝ်း ၼၢင်းယိင်းၼႂ်းလေႃးၵၼႆႉ ယၢမ်ႈႁၼ်ဢၼ်ႁၢင်ႈလီမၼ်းမႃးၼမ်ၼႃႇ 
audio61.wav,ၵူၺ်းၵႃႈမၼ်းပႆႇၶိုတ်းၽိတ်ႇတၢင်းႁၢင်ႈလီ လုၵ်ႈႁဵၼ်းမႂ်ႇဢၼ်လုၵ်ႉတီႈပၢင်လူင်မႃးၼၼ်ႉၵဝ်ဝႃႈ မႂ်းၶႂ်ႈဝႃႈၵေႃႉလႂ်လႃႇ ဢၼ်ၶူၼ်ႁူဝ်ယၢဝ်းႁႃႉ ၶူၼ်ႁူဝ်ပွတ်း
audio62.wav,ဢႃႈ…ၶမ်းမိူင်း မႂ်းမီးတႃပေႃးဢမ်ႇမေႃယၵ်ႉႁႃႉ ၵေႃႉၶူၼ်ႁူဝ်ယၢဝ်းၼၼ်ႉဢိူဝ်ႈ ဢမ်ႇမီးၽႂ်ၶိုတ်းမၼ်းလႆႈယဝ်ႉၵေႃႉၼၼ်ႉ
audio63.wav,ဢိူဝ်ႈ…ၵဝ်ၵေႃႈဢၢင်ႈဝႃႈၵေႃႉၼၼ်ႉၼင်ႇၵဝ်ႇ ၵဝ်ယူဝ်မႂ်းတေဝႃႈၵေႃႉၶူၼ်ႁူဝ်ပွတ်းၼၼ်ႉၼႆၵႂႃႈ ၵဝ်ပေႃးဢၢင်ႈပႆႉလႃႇမႂ်းဢိူဝ်ႈၼႆႉ
audio64.wav,ၸၢႆးႁၢၼ်ၶိူဝ်းသမ်ႉဢမ်ႇပေႃးၶႂ်ႈယွမ်းႁပ်ႈသေလၢတ်ႈဝႃႈ ၵူၼ်းၸၢႆးၵေႃႉလႂ်ဝႃႈႁွမ်ႁွမ်ၼၼ်ႉဢမ်ႇႁၢင်ႈလီၵေႃႈ ႁဵတ်းႁိုဝ်ၵေႃႈမႄႈမၼ်းဢမ်ႇဢၢပ်ႇပၼ်လိူၼ်မၼ်းဢိူဝ်ႈၼၼ်ႉ
audio65.wav,ၶႃဢုပ််ႇၵၼ်ႁုၼ်ႉႁုၼ်ႉၶူဝ်ၶူဝ် ပေႃးပၼ်းလူင်ၵႂႃႇ ၵမ်းၼၼ်ႉၸၢႆးသႅင်ႁိူင်းဢၼ်ၸုၵ်းထွမ်ႇၶႃယူႇၼၼ်ႉ ဢမ်ႇယိူၼ်ႉလႆႈယဝ်ႉလႄႈ မၼ်းၸၢႆးၸင်ႇၸိမ်ၸွမ်း
audio66.wav,မီးၶူဝ်ၵူၺ်းယူဝ်ႉမႄႈသူဢမ်ႇဢၢပ်ႇလိူၼ် မိူဝ်ႈလႂ်မိူဝ်ႈလႂ်ၵေႃႈၶိူဝ်ပေႃးဢုပ်ႇၵၼ်လွင်ႈမႄႈယႃႈမႄႈယိင်းယူႇတႃႇသေႇ
audio67.wav,မၼ်းၸၢႆးလၢတ်ႈၼင်ႇၼၼ်ယဝ်ႉ ဢဝ်ထူင်ပိူဝ်ႉမၼ်းပိုဝ်ႈဝႆႉၼိူဝ်ၵူႇသေ ႁုၼ်ႉႁုၼ်ႉၶူဝ်ၶူဝ်ၸွမ်းၶႃယူႇ ၵမ်းၼၼ်ႉၶႃတင်းသွင်ၵေႃႈ
audio68.wav,ၶုၼ်ႇလုၵ်ႉမႃးသေ ၵွတ်ႇပၼ်ၸၢႆးသႅင်ႁိူင်းယဝ်ႉ ႁႃးပႆႉမႂ်းယူႇဢိူဝ်ႈၼႆႉ မႃးထိုင်ယဝ်ႉၵေႃႈမႂ်းပေႃးဢမ်ႇသူပ်းဢမ်ႇသဵင်လႄႇ
audio69.wav,ဢိူဝ်ႈၵမ်ႉလူး ႁၢၼ်ၶိူဝ်း မိူဝ်ႈၵႆႈၶိူဝ်တင်းၶမ်းမိူင်းဢုပ်ႇသင်ၵၼ်လႃႇၼၼ်ႉ
audio70.wav,ၵမ်းၼၼ်ႉၶမ်းမိူင်း ယုမ်ႉၸူးၸၢႆးႁၢၼ်ၶိူဝ်းသေ လွင်ႈဢၼ်ႁႃးဢုပ်ႇၵၼ်ၼႆႉမႂ်းယႃႇၶႂ်ႈႁူႉလႃႈသႅင်ႁိူင်း
audio71.wav,မၼ်းပဵၼ်လွင်ႈလီ မီးမင်ႇၵလႃႇၼၼ်ႉၼႃႇ
audio72.wav,ၵူၼ်းၵုသူဝ်ႇၵၢမ်ႇဢေႇ ၵူၼ်းသလေႇၵၢမ်ႇယေႃႈၸိူင်ႉၼင်ႇမႂ်းၼႆႉ ဢမ်ႇႁူႉၵေႃႈလႆႈယဝ်ႉဝႃႈ
audio73.wav,ၵမ်းၼၼ်ႉၸၢႆးႁၢၼ်ၶိူဝ်းသမ်ႉၸိမ် ၼေႈ…သႅင်ႁိူင်း ၵဝ်တေလၢတ်ႈၼေမႂ်းလွင်ႈတေႉမၼ်းလႆ
audio74.wav,ပီၼႆႉတီႈႁိူၼ်းႁဝ်းၼႆႉၼႃ မီးလုၵ်ႈႁဵၼ်းမႂ်ႇသွင်ၵေႃႉ ဢၼ်လုၵ်ႉတီႈပၢင်လူင်မႃးထႅင်ႈ
audio75.wav,မၼ်းလဝ်းလိူဝ်ဢၼ်ႁဝ်းယၢမ်ႈႁၼ်ၼၼ်ႉဢိူဝ်ႈမႂ်းၶႂ်ႈႁူႉ ဢႃႈ…ႁၢၼ်ၶိူဝ်း
audio76.wav,မႂ်းပႆႇယၢမ်ႈယိၼ်းယူဝ်ႉ ၵႂၢမ်းထုင်းႁဝ်းမီးဝႆႉဝႃႈ ႁၢင်ႈလဝ်းယူႇတီႈတႃ ၽၵ်းဝၢၼ်ယူႇတီႈသူပ်းၸိမ်းၼႆၼႃႇ
audio77.wav,တႃၶိူဝ်ၼႆႉတႄႉ ၽႂ်ၵေႃႈသမ်ႉပေႃးလဝ်းလူင်ၵႂႃႇသဵင်ႈယဝ်ႉဝႃႈ ၸၢင်ႈဝႃႈႁိုဝ်ႁင်းၶိူဝ် ၸၢႆးသႅင်ႁိူင်းလၢတ်ႈၼင်ႇၼႆယဝ်ႉ ႁဵတ်းၵႅင်ႈလပ်းမွႆႈယူႇ
audio78.wav,ၵမ်းၼၼ်ႉ ၶမ်းမိူင်းသမ်ႉ ဢမ်ႇႁၢၼ်ႉၸႂ်လႄႈယိပ်းၶႃၸၢႆးသႅင်ႁိူင်းသေ
audio79.wav,ယွၼ်ႉမႂ်းပႆႇလႆႈႁၼ်မႅၼ်ႈမၼ်းလႄႈမႂ်းဝႃႈၵႃႈ ပေႃးမႂ်းႁၼ်ယဝ်ႉတႄႉၵူဝ်မႂ်းၼႃႇသေႁႃးၼႆႉၵွၼ်ႇဢိူဝ်ႈ
audio80.wav,ဢႃႈ…ပေႃးလႃႈပေႃးလႃႈ လွင်ႈၼႆႉဝႆႉသေၵွၼ်ႇၵဝ်တေၵႂႃႇဢၢပ်ႇၼမ်ႉၵွၼ်ႇၵဝ်ၶၢၼ်ႉၺိၼ်းၶူဝ်
audio81.wav,ၸၢႆးသႅင်ႁိူင်းလၢတ်ႈၼင်ႇၼႆယဝ်ႉ ဢဝ်ၶူဝ်းလဵင်းပုတ်ႈလၢႆႈမၼ်းသေဢွၵ်ႇႁွင်ႈၵႂႃႇ
audio82.wav,ဝၢႆးသေႁွမ်ႁွမ်ဢဝ်မွၵ်ႇၶဝ်ႈတႅၵ်ႇမိူဝ်းလူႇတမ်ႈတီႈၽြႃးယဝ်ႉ
audio83.wav,လွင်ႈဢၼ်ႁူဝ်ၸႂ်တူင်ႉတွတ်ႇတိုၼ်ႇတဵၼ်ႈ ယွၼ်ႉမၼ်းလႆႈထူပ်းၽူႈၸၢႆးဢၼ် ဝႆႉၼႃႈတႃၸိုဝ်ႈၸႂ်ႈ ဢမ်ႇပေႃးမီးလွင်ႈယုမ်ႉလွင်ႈ
audio84.wav,ၶူဝ်ၼၼ်ႉလႄႈ မိူၼ်ပဵၼ်ၵူၼ်းၸၢႆးဢၼ်လၢၵ်ႇလၢႆး လိူဝ်သေၵူၼ်းၸၢႆးတၢင်ႇၵေႃႉယူႇ
audio85.wav,ၵူၼ်းၸၢႆးၵမ်ႉၼမ်ၼႆႉ ပေႃးဝႃႈၶဝ်လႆႈႁူပ်ႉႁၼ်ၼၢင်းယိင်းၼႆ ၶဝ်တေယဝ်ႉယဝ်ႉယွၵ်ႇယွၵ်ႇပိူၼ်ႈ ၶႆႈလၢတ်ႈတေႃႇပိူၼ်ႈယူႇ
audio86.wav,ၵူၺ်းၵႃႇၵေႃႉၼႆႉတႄႉ လၢၵ်ႇလၢႆးဝႆႉ မၼ်းၼၢင်းဝူၼ်ႉသုၵ်ႉယုင်ႈၸႂ်ယူႇသေ
audio87.wav,ၶဝ်ႈၵႂႃႇတီႈၼႂ်းဢွင်ႈသဝ်းလုၵ်ႈႁဵၼ်းယိင်းၶဝ်ၼၼ်ႉ
audio88.wav,လုၵ်ႈႁဵၼ်းယိင်းၶဝ်လႄႈ တင်းဢူၺ်းၵေႃႉလီမၼ်း မူဝ်မူဝ်ၶဝ် ပေႃးလႆႈႁၼ်မႅၼ်ႈၼႃႈတႃႁွမ်ႁွမ်ပိူင်ႈဝႆႉၼႆ
audio89.wav,ၶဝ်လေႃႈထၢမ်သႂ်ႇၵမ်းလဵဝ် ၼေႈႁွမ်ႁွမ် မိူဝ်ႈၼႆႉသူၵႂႃႇၵဵပ်းမွၵ်ႇ ႁိုင်ၵျႃႉလႃႇ
audio90.wav,ဢိုဝ်ႉ…ၸၢင်ႇၵႂႃႇႁိုင်သင် မူဝ်မူဝ်ၵေႃႉ မိူၼ်မိူဝ်ႈဝႃးၵူၺ်းလူး
audio91.wav,ၶဝ်ႈၵႂႃႇၼင်ႈဝႅင်းၽိူၼ်ဢွၼ်ႇဢၼ်တႆးၵေႃႉၶဝ်တိုၵ်ႉၼင်ႈၵိၼ် ၼမ်ႉသူမ်ႈလႄႈတင်းၼဵင်ႈၵူဝ်ႈၼၼ်ႉယူႇ
audio92.wav,ၵမ်းၼၼ်ႉပဝ်းပဝ်းသမ်ႉၼႅတ်ႈထၢမ်ၸွမ်း မိူဝ်ႈၵႆႈႁဝ်းႁၼ်သူလၢတ်ႈယူႇတီႈၽၵ်းတူၼၼ်ႉ သူလၢတ်ႈတေႃႇၽႂ်လႃႇႁွမ်ႁွမ်
audio93.wav,ဢေႃ…ၼၼ်ႉပဵၼ်ၸၢႆးသႅင်ႁိူင်းမိူင်းၼွင်ၼႆၼႃႇ ဢၼ်သူဝႃႈမၼ်းတေမႃးထိုင်မူဝ်ႈၼႆႉၼၼ်ႉၼႃႇ
audio94.wav,ဢေႃ…ပေႃးၼၼ်တႄႉၸဝ်ႈၸၢႆးမိူင်းၼွင်ႁဝ်းၼႆႉမႃးထိုင်ယဝ်ႉဢိူဝ်ႈၼေႃႈ
audio95.wav,ပဝ်းပဝ်းလၢတ်ႈဢွၵ်ႇသူပ်းမၼ်းၵႂႃႇၸိူင်ႉၼၼ်
audio96.wav,ၵမ်းၼၼ်ႉမူဝ်မူဝ်ဢၼ်ၵႆႉလၢတ်ႈၵႆႉၶူဝ်ယူႇတႃႇသေႇၼၼ်ႉသမ်ႉဢမ်ႇယိူၼ်ႉလႆႈလႄႈ
audio97.wav,ၶႆႈႁူႉလွင်ႈဢၼ်ဝႃႈၸဝ်ႈၸၢႆးမိူင်းၼွင်ၼၼ်ႉသေ မၼ်းၼႅတ်ႈထၢမ်ၸွမ်း
audio98.wav,ပဝ်းပဝ်း ၵမ်ႉလူး ႁဵတ်းသင်လႄႈ သူသမ်ႉႁွင်ႉၸၢႆးသႅင်ႁိူင်းဝႃႈ ၸဝ်ႈၸၢႆးမိူင်းၼွင်ၼႆလႃႇ
audio99.wav,ဢေႃ…မူဝ်မူဝ် မၼ်းဢမ်ႇၸႂ်ႈလွင်ႈသင်ၼင်ႇၵဝ်ႇ ၼႂ်းလုၵ်ႈႁဵၼ်းၵူၼ်းၸၢႆးၶဝ်ၼၼ်ႉ ယွၼ်ႉပိူဝ်ႈမၼ်းမေႃယူႇၵႅပ်ႈလႅပ်ႈ ဢမ်ႇပေႃးသူပ်းပေႃးသဵင်
audio100.wav,မၼ်းဢမ်ႇၵႆႉထဵင်ၸႃးပိူၼ်ႈ ၵႆႉသူင်ပႃးဝႃႇသၼႃႇဢၢၼ်ႇလိၵ်ႈလႄႈ
audio101.wav,မၼ်းဢမ်ႇပေႃးၵႆႉယုမ်ႉၵႆႉၶူဝ် ပေႃးယဝ်ႉသမ်ႉၵႆႉဝီႁူဝ်တႅင်ႇတူဝ်ႁၢင်ႈၶိူင်ႈ မိူၼ်ၸၢႆးၸိူင်းၼႂ်းၸိူင်းထႆးၼၼ်ႉၼႃႇ
audio102.wav,ၵွပ်ႈၼၼ်လႄႈႁဝ်းတၢင်ႇပၼ်ၸိုဝ်ႈမၼ်းၸဝ်ႈၸၢႆး မူဝ်မူဝ်ထူၺ်ႈၸႂ်လူင်ၵမ်းၼိုင်ႈသေ
audio103.wav,ဢေႃႈ…သူၼႆႉမေႃတၢင်ႇပၼ်ၸိုဝ်ႈပိူၼ်ႈတႄႉယဝ်ႉဝႃႈ ပဝ်းပဝ်း
audio104.wav,ပဵၼ်သင်လႃႇ မူဝ်မူဝ်တိုၵ်ႉလႆႈၺိၼ်းၸိုဝ်ႈၸဝ်ႈၸၢႆးႁဝ်းၵူၺ်း သူသမ်ႉပေႃးၶႂ်ႈၸွပ်ႇႁူႉၸွပ်ႇႁၼ်ၵမ်းလဵဝ်လႃႇဢေႉ
audio105.wav,ဢမ်ႇၸႂ်ႈၸိူင်ႉၼၼ် ဢၼ်ႁဝ်းထၢမ်ၼႆႉဢမ်ႇၸႂ်ႈတႃႇႁဝ်းၵူၺ်ႉပဝ်းပဝ်း ပေႃးၼၼ်သူသမ်ႉထၢမ်တႃႇၽႂ်
audio106.wav,မူဝ်မူဝ်သမ်ႉဝၢႆႇၼႃႈၸၢႆႉတႃမႃးၸူးႁွမ်ႁွမ်သေ ႁဝ်းထၢမ်တႃႇတႆးၵေႃႉႁဝ်းၵေႃႉၼႆႉၼေႈ သူၶႂ်ႈႁူႉ
audio107.wav,ၵေႃႈ မၼ်းဝႃႈၼင်ႇၼႆယဝ်ႉ ဢဝ်ႁူဝ်မႄႈမိုဝ်းမၼ်းၸီႉမႃးတင်းႁွမ်ႁွမ်ယူႇ
audio108.wav,ၵမ်းၼၼ်ႉႁွမ်ႁွမ်ၵေႃႈလႅပ်ႈဢမ်ႇပေႃးႁၢၼ်ႉၸႂ် သူဢုပ်ႇၵၼ်ယႃႇယႃႇသမ်ႉမႃးၵွႆတီႈႁဝ်း ၶၢၼ်ႉႁၼ်ၶၢၼ်ႉၺိၼ်းၼႃႇသူသွင်ၵေႃႉၼႆႉ
audio109.wav,ႁွမ်ႁွမ်လၢတ်ႈၼင်ႇၼႆသေ ၼႅတ်ႈဢွၵ်ႇၵႂႃႇတီႈၵူႇၼွၼ်းမၼ်းၼၢင်းၵမ်းလဵဝ်
audio110.wav,ၸုမ်းၸိူဝ်းဢူၺ်းၵေႃႉၶဝ်ၵေႃႉ ဢွၼ်ၵၼ်ၶႆႈၶူဝ်ႁွမ်ႁွမ် မိူၼ်ၼင်ႇလုၵ်ႈဢွၼ်ႇၵေႃႉလဵၵ်ႉသေၸႂ်လမ်ယူႇၼၼ်ႉ
audio111.wav,ႁွမ်ႁွမ်ၵေႃႈဝၢင်းတူဝ်လူင်းၼွၼ်းလိုဝ်ႈတီႈမွၼ်ႁူဝ်မၼ်းၼၢင်းသေ
audio112.wav,ၶိုၼ်းဝူၼ်ႉၶႂ်ႈၶူဝ်ဝႃႈ ႁဵတ်းသင်လႄႈမူဝ်မူဝ်ၼႆႉ လႅပ်ႈလၢမ်းႁူႉလႆႈတၢင်းဝူၼ်ႉမၼ်း မိူဝ်ႈဢၼ်မၼ်းၼၢင်းတိုၵ်ႉဝူၼ်ႉသုၵ်ႉသၢၵ်ႉလွင်ႈၽူႈၸၢႆးပႅၵ်ႇပိူင်ႈၼၼ်ႉယူႇ
audio113.wav,ပဝ်းပဝ်းသမ်ႉဝႃႈမၼ်းမိူၼ်ၸၢႆးၸိူင်းထႆးၼႆလႄႈ လပ်းတႃဝႆႉယူႇသေတႃႉ ၼႂ်းဢွၵ်းလႄႈပၢႆးဝူၼ်ႉႁွမ်ႁွမ်တေႉသူၼ်ႈသဵၼ်းသၢၼ်ၵႂႃႇသဵင်ႈ
audio114.wav,ယွၼ်ႉတေပိူတ်ႇႁူင်းႁဵၼ်းယဝ်ႉလႄႈ ဝၢႆးၵိၼ်ၶဝ်ႈၼႂ်ယဝ်ႉယဝ်ႉၼၼ်ႉ ၸုမ်းၸၢႆးသႅင်ႁိူင်းမိူင်းၼွင်ၶဝ်သၢမ်ၵေႃႉ ဢွၼ်ၵၼ်တႅင်ႇတူဝ်ဝီႁူဝ်ႁင်းၽႂ်ႇႁင်းမၼ်းသေ
audio115.wav,ၸွမ်းၼင်ႇပိူင်သၽႃႇဝၵူၼ်းၸၢႆးမၢဝ်ႇဢွၼ်ႇၶဝ်ၼၼ်ႉ တေဢွၼ်ၵၼ်ၵႂႃႇႁႃသိုဝ်ႉၶူဝ်းၸႂ်ႉတိုဝ်းၵမ်ၽွင်ႈ တီႈၵၢတ်ႇလူင်ၼႂ်းဝဵင်းလွႆလႅဝ်ၼႆယဝ်ႉ 
audio116.wav,ပေႃးဝႃႈၸုမ်းၵူၼ်းၸၢႆးၶဝ်တေဢွၵ်ႇၵႂႃႇတင်းၼွၵ်ႈၼႆ ၶဝ်တေလႆႈလတ်းၽၢၼ်ႇၼႃႈႁွင်ႈလုၵ်ႈႁဵၼ်းယိင်းၶဝ် ဢမ်ႇၼၼ်ၵႂႃႇတင်းၽၢႆႇလင်လုၵ်ႈႁဵၼ်းယိင်းၶဝ်ၵေႃႈလႆႈ
audio117.wav,ၵူၺ်းၵႃႈၸၢႆးသႅင်ႁိူင်းတေႉၵႆႉၵႆႉလိူၵ်ႈၵႂႃႇၽၢႆႇလင်ၼၢင်းယိင်းၶဝ်တႃႇသေႇ
audio118.wav,ၸၢႆးႁၢၼ်ၶိူဝ်းလႄႈ ၸၢႆးၶမ်းမိူင်းသမ်ႉ ၸင်ႇၸႂ်လိူၵ်ႈၵႂႃႇၼႃႈႁွင်ႈယိင်းၶဝ်ၼၼ်ႉ
audio119.wav,ပွၵ်ႈၼႆႉၵေႃႈတေႃႈၼင်ႇၼၼ် ၼိုင်ႈတေႉယွၼ်ႉၶႃၶႂ်ႈဢုပ်ႇၶႂ်ႈတူင်ႉတၵ်ႉယဝ်ႉယွၵ်ႇလုၵ်ႈႁဵၼ်းယိင်းၶဝ်
audio120.wav,သွင်သမ်ႉယွၼ်ႉၶႃၶႂ်ႈႁၼ်ၶႂ်ႈလၢတ်ႈတေႃႇႁွမ်ႁွမ်လႄႈ ႁႃလွင်ႈႁႃတၢင်း ႁဵတ်းၵႅင်ႈဢဝ်ၸၢႆးသႅင်ႁိူင်း တႃႇၵပ်းသိုပ်ႇပၼ်မိုတ်ႈၸူးႁွမ်ႁွမ် တင်း မူဝ်မူဝ်ယူႇ
audio121.wav,သမ်ႉၶႂ်ႈႁႂ်ႈဢွၼ်ႇယိင်းၶဝ်ႁူႉဝႃႈ ၶႃသွင်ၵေႃႉၼႆႉ ပဵၼ်ၵူၼ်းၸႂ်လီၸႂ်ၵႂၢင်ႈမေႃၸွႆႈထႅမ်ပိူၼ်ႈလႄႈ
audio122.wav,တေဢွၵ်ႇဝၢင်းႁွင်ႈသဝ်းမိူဝ်ႈလႂ်ၵေႃႈ ထၢမ်လုၵ်ႈႁဵၼ်းယိင်းၶဝ်ယူႇတႃႇသေႇ
audio123.wav,ၽႂ်လူဝ်ႇသင်ဢေႉ ၽႂ်ၶႂ်ႈလႆႈသင်ဢေႉၼႆတႃႇသေႇ
audio124.wav,ယွၼ်ႉၸၢႆးသႅင်ႁိူင်းသမ်ႉဢမ်ႇပေႃးၶႂ်ႈၵႂႃႇတင်းၼႃႈႁွင်ႈယိင်းၶဝ်လႄႈ
audio125.wav,ၶႃသွင်ၵေႃႉၵွတ်ႇဢဝ်မိုဝ်းၸၢႆးသႅင်ႁိူင်း ၵေႃႉၽၢႆႇၽၢႆႇယဝ်ႉ တင်းၶႂ်ႈၶူဝ်တင်းၸၼ်မၼ်းၵႂႃႇယူႇ
audio126.wav,ၸၢႆးသႅင်ႁိူင်းၵေႃႈ ၵႃႈလႆႈၵႂႃႇၸွမ်းႁႅင်းၶႃၸၼ်ၼၼ်ႉ
audio127.wav,ၽိူဝ်ႇၵႂႃႇၽႅဝ်တီႈၼႃႈၽၵ်းတူယိင်းၶဝ်ၼၼ်ႉ ၶႃပွႆႇမိုဝ်းၸၢႆးသႅင်ႁိူင်းဝႆႉသေ ဢုပ်ႇၸူးလၢတ်ႈတေႃႇယိင်းၶဝ်
audio128.wav,ၼေႈ…မူဝ်မူဝ်ႁွမ်ႁွမ် ၼႆႉပဵၼ်ဢူၺ်းၵေႃႉႁဝ်းၸၢႆးသႅင်ႁိူင်းဝႃႇ 
audio129.wav,ဢၼ်တိုၵ်ႉမႃးထိုင်မိူဝ်ႈဝႃးၼၼ်ႉ မူဝ်မူဝ်ၶႃၵေႃႈဝႆႉၼႃႈယုမ်ႉဢိတ်းၼိုင်ႈသေ တူင်ႉတၵ်ႉသႅင်ႁိူင်းၶိုၼ်းယူႇ
audio130.wav,ဢေႃႈ…ယိၼ်းၸူမ်းတေႉၶႃႈတီႈလႆႈမႃးႁူႉၸၵ်း ၸၢႆးသႅင်ႁိူင်းၵေႃႈသုတ်ႉမႃးၽၢႆႇၼႃႈဢိတ်းၼိုင်ႈသေ တူင်ႉတၵ်ႉတွပ်ႇၶိုၼ်း
audio131.wav,ယိၼ်းၸူမ်းမိူၼ်ၵၼ်ၶႃႈ ပေႃးယဝ်ႉမၼ်းသူင်ႇသၢႆတႃမၼ်းၵႂႃႇတီႈႁွမ်ႁွမ်ၵမ်းၼိုင်ႈယဝ်ႉ ယူဝ်ဝႃႈဢမ်ႇတွင်းၵၼ်ယဝ်ႉၼႃး ၸဝ်ႈၸၢႆးႁဝ်း
audio132.wav,ယွၼ်ႉၸၢႆးသႅင်ႁိူင်းၼႆႉပဵၼ်ၵူၼ်းၸၢႆးတၢင်းဢၢႆယႂ်ႇ ဢမ်ႇပေႃးၵႆႉလၢတ်ႈၼမ်
audio133.wav,ယုမ်ႉၼႃႈဢၢႆဢိတ်းၼိုင်ႈသေ ဢၢင်ႈတွပ်ႇဢမ်ႇတွပ်ႇၼၼ်ႉ
audio134.wav,ၸၢႆးႁၢၼ်ၶိူဝ်းသမ်ႉၼႅတ်ႈၸိမ်ပႅတ်ႈဢွၼ်တၢင်း ဢမ်ႇမေႃလိုမ်းမိူၼ်ပီႈၼွင်ႉမွၵ်ႇမႆႇၶဝ်လေႃႇ
audio135.wav,မၼ်းၸၢႆးလၢတ်ႈၼင်ႇၼႆယဝ်ႉ ဢွၼ်ၵၼ်ႁုၼ်ႉၶူဝ်ၸွမ်းၵၼ်ယူႇ ၵမ်းၼၼ်ႉၶမ်းမိူင်းသမ်ႉ သိုပ်ႇထၢမ်ယိင်းၶဝ်
audio136.wav,ၸွင်ႇယိင်းၶဝ်သမ်ႉမီးလွင်ႈၶႂ်ႈလႆႈသင်ၽွင်ႈ ႁဝ်းတေၵႂႃႇလႄႇၵၢတ်ႇဢိူဝ်ႈၼႆႉ
audio137.wav,မီးတေႉမီးယူႇသွင်သၢမ်မဵဝ်း ၵူၺ်းၼႃႇ ဢေႃ…ဢမ်ႇမီးလွင်ႈသင် လၢတ်ႈမႃးလႆႈယူႇပဝ်းပဝ်း
audio138.wav,ယႃႇပေမီးလွင်ႈၵဵင်ၸႂ်သင် ႁဝ်းပဵၼ်ဢူၺ်းၵေႃႉၵၼ်လူး
audio139.wav,ယွၼ်ႉဢမ်ႇပေႃးမေႃၸုၵ်းတေႃႇၼႃႈ ႁွမ်ႁွမ်မူဝ်မူဝ်ၶဝ်ၵေႃႈ ပိုင်ၼိုင်ႈ
audio140.wav,ဢဝ်မိုဝ်းၸူၵ်းထွင်ႇသိူဝ်ႇၵိမ်းမၼ်းဝႆႉသေ လၢတ်ႈတီႈၶဝ်ဝႃႈ ႁဝ်းတေဢွၵ်ႇၵႂႃႇပႂ်ႉတီႈၼွၵ်ႈဝၢင်းၼႃႈ
audio141.wav,ဝႃႈၼင်ႇၼႆယဝ်ႉ ယၢင်ႈဢွၵ်ႇၵႂႃႇလွႆးလွႆး ပဝ်းပဝ်းၵေႃႈ ဢဝ်တင်းမၢင်ၸေႈဢွၼ်ႇဢၼ်မၼ်းၼၢင်းတႅမ်ႈဝႆႉၼၼ်ႉ ယိုၼ်ႈပၼ်ၸၢႆးႁၢၼ်ၶိူဝ်းယူႇ
audio142.wav,ပေႃးၼၼ်ၵေႃႈသိုဝ်ႉမႃးပၼ် ၶူဝ်းၶွင်ၸိူဝ်းၼႆႉၵူၺ်းလႄႈၼႃႈ ႁဝ်းၵေႃႈဢၢင်ႈၵႂႃႇယူႇဢိူဝ်ႈၼႆႉ ၵူၺ်းၵႃႈသူၵႂႃႇလႄႈ မႅၼ်ႈၵၼ်ယဝ်ႉ
audio143.wav,ၸၢႆးႁၢၼ်ၶိူဝ်းႁပ်ႉဢဝ်လိၵ်ႈပွတ်းဢွၼ်ႇၼၼ်ႉသေ ဝၢႆႈၸူးမူဝ်မူဝ်ၶႃ
audio144.wav,မူဝ်မူဝ်တင်းႁွမ်ႁွမ်လူး ဢမ်ႇဢဝ်သင်ယဝ်ႉၶႃႈႁႃႉ ဢေႃႈ…ဢၼ်ႁဝ်းၶႂ်ႈသိုဝ်ႉၵေႃႈ တႅမ်ႈလေႃးၵၼ်ၼႂ်းပွတ်းၸေႈၼၼ်ႉယဝ်ႉၶႃႈ ၸူမ်းယဝ်ႉၼႃႈ
audio145.wav,မိူဝ်ႈယၢမ်းၼင်ႇၼၼ် မူဝ်မူဝ်သိုပ်ႇထၢမ်ၸၢႆးႁၢၼ်ၶိူဝ်း
audio146.wav,ဢူၺ်းၵေႃႉသူၸၢႆးသႅင်ႁိူင်းၼၼ်ႉ ဢႅပ်ႈဢမ်ႇမေႃမိုတ်ႈပိူၼ်ႈဝႆႉၼေႃ ၸၢႆးၶမ်းမိူင်းသမ်ႉ ၶိုၼ်းတွပ်ႇပၼ်ၶေႃႈၵႂၢမ်းမၼ်းဝႃႈ
audio147.wav,တႆးၵေႃႉႁဝ်းၵေႃႉၼႆႉ မၼ်းတိုၼ်းပဵၼ်ၼႆယဝ်ႉသူၶႂ်ႈႁူႉ သၢမ်ပွၵ်ႈလီသီႇပွၵ်ႈၸႃႉဢိူဝ်ႈၼၼ်ႉ ယႃႇပေဝႆႉၸႂ်သင်ၼႃႈ
audio148.wav,ၶႃလၢတ်ႈၼင်ႇၼၼ်ယဝ်ႉ ၶႃၼႅတ်ႈဢွၼ်ၵၼ်လႅၼ်ႈၵႂႃႇၸွမ်းၽၢႆႇလင်ၸၢႆးသႅင်ႁိူင်း ဢၼ်ၵိုတ်းပႂ်ႉယူႇၼႃႈႁိူၼ်းၼၼ်ႉ
audio149.wav,ဢၼ်လႆႈဝူၼ်ႉၼမ်ၶမ်ၸႂ်သေၵိုတ်းဝႆႉၽၢႆႇလင်ၼၼ်ႉတေႉ ပဵၼ်ႁွမ်ႁွမ်
audio150.wav,ယွၼ်ႉသင်လႄႈၼႂ်းၸႂ်တဵၼ်ႈတွတ်ႇႁႅင်းဝႆႉ ယွၼ်ႉၸဝ်ႈၸၢႆးႁႃႉ မိူၼ်ၼင်ႇၵႂၢမ်းပဝ်းပဝ်းလၢတ်ႈဝႃႈၼၼ်ႉတေႉယဝ်ႉ
audio151.wav,မိူဝ်ႈၼႆႉလႆႈႁၼ်သိုဝ်ႈၼႃႈသိုဝ်ႈတႃယဝ်ႉလူး မၼ်းၸၢႆးၼႆႉမီးႁၢင်ႈၽၢင်ၵေႃႉၸၢႆးတဵမ်ထူၼ်ႈ ၶူၼ်တႃလမ်
audio152.wav,ၶူႈၼင်ၵူင်ႇဝႆႉ ၼႂ်းႁူၺ်ႇတႃၵေႃႈ မီးလွင်ႈမၼ်ႈၼိမ် လႅပ်ႈမီးၸႂ်မၼ်ႈၵိုမ်း
audio153.wav,မီးၶူၼ်ႁူဝ်ပၢၵ်ႈမႃးတင်းၶၢင်ႈသွင်ၽၢႆႇသေ ၽၢႆႇၼိူဝ်သမ်ႉ ပွႆႇႁူမ်ႇၼႃႈၽၢၵ်ႇဝႆႉဢိတ်းၼိုင်ႈ
audio154.wav,ၼုင်ႈဝႆႉၵူၼ်ၵိမ်း သိူဝ်ႈၵိမ်းသွမ်ႇတုၺ်ႇဢွၼ်ႇသေ သႂ်ႇသွၵ်းတိၼ်ၼင်လိူမ်ႈႁူမ်ႇတႃတိၼ်ဝႆႉ မိူၼ်ၼင်ႇ
audio155.wav,ၸၢႆးၸိူင်းၼႂ်းငဝ်းတူင်ႉထႆးၼၼ်ႉတေႉတေႉ ၸၢႆးသႅင်ႁိူင်းလႄႈ ၸၢႆးႁၢၼ်ၶိူဝ်းမီးဢႃယုပဵင်းၵၼ် မီးသိပ်းပႅတ်ႇတဵမ်မိူၼ်ၵၼ်
audio156.wav,ၶမ်းမိူင်းတေႉတူၵ်းၸၼ်ႉသိပ်းပီၼိုင်ႈယဝ်ႉလႄႈ ဢႃယုတဵမ်သၢဝ်းပီယဝ်ႉ
audio157.wav,ၸွမ်းၼင်ႇၾိင်ႈထုင်း ၵူၼ်းဝၢၼ်ႈၼွၵ်ႈၶဝ်ၵမ်ႈၼမ်ၼၼ်ႉ မိူဝ်ႈၵေႃႉလဵၵ်ႉၼႆ ယွၼ်ႉ ၼၢၼ်းလႆႈၶိုၼ်ႈႁူင်းႁဵၼ်းလႄႈ ၸိူင်ႉၼင်ႇႁွမ်ႁွမ်ၵေႃႈ
audio158.wav,ၸႃႇတိဝၢၼ်ႈၵိူတ်ႇမၼ်းၼၢင်းတေႉ ပဵၼ်တီႈမိူင်းၼၢင်း လႆႈတေႇႁဵၼ်းလိၵ်ႈတီႈမိူင်းၼၢင်း တေႃႇထိုင်ပူၼ်ႉၸၼ်ငဝ်ႈယဝ်ႉ
audio159.wav,ၽိူဝ်ႇၶိုၼ်ႈၸၼ်ႉၵၢင်မႃးတေႉ ပေႃႈမႄႈၶဝ်ၶၢႆႉမႃးယူႇတီႈဝဵင်းပၢင်လူင်လႄႈ လႆႈမႃးယူႇတီႈပၢင်လူင်တေႃႇထိုင်ယၢမ်းလဵဝ်
audio160.wav,ႁွမ်ႁွမ်ၼႂ်းပီၸၼ်ႉသိပ်းၼႆႉ မီးဢႃယုသိပ်းၸဵတ်း ယၢင်ႈၶဝ်ႈသိပ်းပႅတ်ႈယူႇ
audio161.wav,သိပ်းပီတီႈပႂ်ႉမွင်း တွၼ်ႈႁူၵ်း ၸၢႆးႁၢၼ်ၶိူဝ်း လႄႈ ၸၢႆးၶမ်းမိူင်းၵေႃႈ ႁၢင်ႈႁိပ်ႈႁၢင်ႈၼႅတ်ႈသေ
audio162.wav,ယဝ်ႉဢမ်ႇပေႃးၶႂ်ႈႁၢၼ်ႉၸႂ်လႄႈ မိူဝ်ႈထိုင်မႃးတီႈၸၢႆးသႅင်ႁိူင်း ဢၼ်ၸုၵ်းပႂ်ႉၶႃယူႇတီႈၼွၵ်ႈဝၢင်းၼၼ်ႉ 
audio163.wav,သႅင်ႁိူင်းမႂ်းၼႆႉယႃႇသရေႃႇၵူၼ်းမိူင်းၼွင်ႁဝ်းထူၼ်ႈယဝ်ႉဝႃႈ ပိူၼ်ႈတႃႉၶႂ်ႈဢုပ်ႇၶႂ်ႈႁူႉၸၵ်းႁဝ်း
audio164.wav,မႂ်းသမ်ႉမႃးပႅတ်ႈႁေဝႃႇ ဢမ်ႇဢုပ်ႇၸွမ်းပိူၼ်ႈသေဢိတ်းဢဝ်မေႃႉ ၶိူဝ်ပေႃးလၢတ်ႈတၢင်ႇၵဝ်မူတ်းယဝ်ႉလူး ၵဝ်တေၵႂႃႇလၢတ်ႈဢီႈသင်ထႅင်ႈ
audio165.wav,မၼ်းဢမ်ႇၸႂ်ႈၸိူင်ႉၼၼ်ၼင်ႇၵဝ်ႇ ယၢမ်းမိူဝ်ႈႁဝ်းႁူပ်ႉထူပ်း ၼၢင်းယိင်းၶဝ်ၵေႃႈ ႁဝ်းၵေႃႈလူဝ်ႇမေႃလၢတ်ႈဢိတ်းဢိူဝ်ႈ
audio166.wav,ဢိူဝ်ႈ…ပေႃးၶိူဝ်ႁူႉယဝ်ႉၵေႃႈ လီယဝ်ႉလူး လွင်ႈမႄႈယႃႈမႄႈယိင်းၼၼ်ႉ ၶိူဝ်ယႃႇပေႃးဝႆႉလွင်ႈယႂ်ႇၼႃႇ
audio167.wav,ၸၢႆးသႅင်ႁိူင်းလၢတ်ႈၼင်ႇၼႆယဝ်ႉ ပႆဢွၵ်ႇပူၼ်ႉၶႃၵႂႃႇပႅတ်ႈဢွၼ်တၢင်း ၸၢႆးႁၢၼ်ၶိူဝ်းၶႃၵေႃႈ ယၵ်ႉတူၺ်းၼႃႈၵၼ်သေ ဝႆႁူဝ်ၶႃႈယူႇ
audio168.wav,ႁႃႉ…တႆးၵေႃႉႁႃးၼႆႉတေႉမၼ်းမိူၼ်ၵဝ်ႇယဝ်ႉ လူမ်းမႃႇႁႃႇသီႇမၼ်းၶႂ်ႈဢွၵ်ႇယဝ်ႉဢိူဝ်ႈၼႆႉ ႁဵတ်းတေႉလႄႈ ၵမ်းတေဢမ်ႇၶိုတ်းမၼ်းယဝ်ႉ
audio169.wav,ၶႃၼႅတ်ႈၵႂႃႇႁႂ်ႈၶိုတ်းၸၢႆးသႅင်ႁိူင်း ၸၢႆးႁၢၼ်ၶိူဝ်း ၵီႈတူၺ်းလိၵ်ႈပွတ်းဢွၼ်ႇဢၼ်ပဝ်းပဝ်းပၼ်မႃးၼၼ်ႉသေ လၢတ်ႈဝႃႈ
audio170.wav,ၸုမ်းပဝ်းပဝ်းၶဝ်သၢမ်ၵေႃႉၼႆႉ မိူဝ်ႈၵႆႈၶဝ်သင်ႇႁဝ်းသိုဝ်ႉၶူဝ်းၶွင်ပၼ်ဢိတ်းၼိုင်ႈၼႆဝႃႇ မၼ်းတင်းလၢတ်ႈတင်းဢဝ်လိၵ်ႈယိုၼ်ႈပၼ်ၸၢႆးသႅင်ႁိူင်းယူႇ
audio171.wav,
audio172.wav,
audio173.wav,
audio174.wav,
audio175.wav,
audio176.wav,
audio177.wav,
audio178.wav,
audio179.wav,
audio180.wav,
audio181.wav,
audio182.wav,
audio183.wav,တီႈတေႉမၼ်းၼႂ်းၵၢင်ၸႂ်ဢွၼ်ႇၸၢႆးသႅင်ႁိူင်းၵေႃႈ လၵ်ႉလွမ်ဝူၼ်ႉဝႆႉဝႃႈ ႁႂ်ႈလႆႈသိုဝ်ႉမႅၼ်ႈဢၼ်ႁွမ်ႁွမ်သင်ႇၼၼ်ႉသေၵမ်းၼႆယူႇ
audio184.wav,ၸၢႆးသဵင်ႁိူင်းၶဝ်သၢမ်ၵေႃႉၵေႃႈ လိူဝ်သေသိုဝ်ႉၶူဝ်းၶွင်တူဝ်ၸဝ်ႈၵဝ်ႇလူဝ်ယဝ်ႉၼၼ်ႉ ၶဝ်ဢွၼ်ၵၼ်ၽႄတၢင်းၵၼ်သေ
